Lataa viimeisin release (linkki [readme:ssa](https://github.com/magael/otm-harjoitustyo/blob/master/README.md)) ja suorita .jar-tiedosto, tai kloonaa repositorio ja suorita esimerkiksi NetBeans IDE-ympäristössä pääluokka World. Jar:in saa myös generoitua repositorion juuressa Maven-plugin:in komennolla mvn package.

Peli avautuu erilliseen ikkunaan, jonka saa suljettua oikeassa ylälaidassa sijaitsevasta ruksista tai painamalla näppäintä q.

Alussa tulee valita pelattava taso haluamansa vaikeusasteen mukaan. Taso valitaan näppäimistön numeronäppäimillä.

Aloitusnäkymästä voi myös navigoida "Options"-valikkoon o-näppäintä painamalla, josta käsin voi hiirellä nappeja painaen laittaa päälle ja pois päältä musiikin, ääniefektit ja tärähtelyefektin.

Vaihtoehtoisesti näppäimellä i pääsee näkemään kaikki näppäinkomennot, pysyväistallennukseen käytettävän tiedoston nimen sekä tekijätiedot.

Eri valikoista pääsee takaisin päävalikkoon näppäimellä b.

Pelaajan hahmo on vasemmalla puolella ruutua sijaitseva neliö. Tavoitteena on väistää lähestyviä piikkejä, mikä on mahdollista hyppimällä.

Hyppiminen onnistuu painamalla välilyöntiä.

Pelin voi laittaa tauolle näppäimellä p.

Pisteitä saa ylittämällä esteitä.

Pelin päättyessä ruudun alalaitaan ilmestyy tämänkertainen pistetulos sekä .jar-tiedoston tai repositorion juureen tallentuvasta "Escape_Spikeworld_highscore.txt"-tiedostosta haettu tasokohtainen huipputulos. Pelaajalla on mahdollisuus pelata uudelleen painamalla R-näppäintä, tai palata takaisin valitsemaan tasoa näppäimellä B.
